---
layout: post
title: Restaurang 88, Kista
date: '2011-07-12T22:22:00.000+02:00'
author: Christer Weinigel
tags:
- restauranger
- lunch
modified_time: '2011-07-12T22:22:42.630+02:00'
blogger_id: tag:blogger.com,1999:blog-4618495377058807667.post-5468003815491930926
blogger_orig_url: http://blog.weinigel.se/2011/07/restaurang-88-kista.html
---

Kineser i allmänhet gillar numerologi, talet 4 betyder otur medans talet 8 betyder tur. Det märker man t.ex. på telefonnummer, att köpa ett kontantkort med fyror i numret är jättebilligt medans kontantkort med ett par åttor i kan kosta flera hundra RMB.<br /><br />I flera städer i asien så har det öppnats något som heter "Club 88" som då naturligtvis ser till att ha sina lokaler på nummer 88 på någon gata. Det är en dansklubb som riktar sig till barn till nyrika som behöver någonstans att bränna sina pengar. Jag har bara varit på Club 88 i Shanghai, men det var lite av en upplevelse, en enorm lokal med flera rum, fylld med steampunk-prylar, nästan mer personal än gäster och alla går omkring med lysstavar. Lite som dansscenen i början på<br />Blade, men med kineser istället och utan allt blodet då.<br /><br />Fast nu blev jag visst lite distraherad. 88 betraktas i varje fall som ett väldigt lyckosamt nummer. Så något som heter Restaurang 88 serverar nästan garanterat kinesisk mat och så är det. Restaurangen ligger på Österögatan 2 så de fuskar lite, hade det varit helt rätt så borde de ju legat på nummer 88. Men maten är det absolut inget fel på, klassisk kinesisk mat på kinesiskt vis. När jag var där och åt så hade de bland annat en sichuan-rätt som var helt fantastiskt god.<br /><br />Lokalen är nästan helt naken med enkla bord och en plåtdisk där man plockar sin mat, den enda utsmyckningen är några röda lampor i taket. Lite tråkigt kanske, men det är precis så jag tycker att en riktig kinesisk lunchrestarurang ska se ut, jag fick flashbacks till när jag jobbade i Singapore och åt lunch ute i en industripark i Jurong East.<br /><br />Att det är så "riktigt" kinesiskt kan ju ha sina förklaringar, bara ett stenkast bort så ligger Huawei med en massa hungriga kineser som vill ha mat som hemma. Tillochmed <a href="http://www.easyorder.se/shop/goods.php?id=1172">lunchmenyn på nätet</a> är på kineiska.<br /><br />Så de har god och även billig kinesisk mat. De ska även servera mat på kvällen, jag är lite sugen på att prova på stället en kväll för att se vad de erbjuder på.<br /><br />Tyvärr ligger det här stället en bit ifrån kontoret, annars skulle jag nog äta här väldigt ofta.
