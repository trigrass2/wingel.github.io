---
layout: post
title: NFC, vad är det?
date: '2013-04-15T20:09:00.001+02:00'
author: Christer Weinigel
tags: 
modified_time: '2013-04-17T19:49:53.882+02:00'
blogger_id: tag:blogger.com,1999:blog-4618495377058807667.post-551203389437497090
permalink: /2013/04/nfc-vad-ar-det.html
---

Jag har just skaffat en ny Android-telefon med stöd för "NFC".&nbsp; NFC betyder "Near Field Communication" eller på ren svenska trådlös överföring av information mellan två prylar som är nära varandra.&nbsp; På svenska brukar man annars prata om beröringsfria kort.&nbsp; Ett exempel är kortet som används för att åka med Stockholms Lokaltrafik.<br /><br />Fast NFC är rätt luddigt, det handlar mer om marknadsföring och jag är mer intresserad av tekniken under.&nbsp; Eftersom jag sitter fast på Arlanda just nu och väntar på ett försenat flyg så har jag passat på att läsa på lite.<br /><br />Tydligen så stödjer Androids NFC fyra olika olika tekniker för kommunikation med beröringsfria kort:<br /><br />NfcA - ISO 14443 Type A.&nbsp; En radiokodningsstandard för hur man skickar data på 13.56MHz och som brukar användas för beröringsfria kort.&nbsp; Längsta avstånd mellan läsare och kort brukar vara kring 5-10c och man kan få en överföringshastighet på några hundra kilobit/sekund.&nbsp; Mifare är baserat på 14443 Type A.&nbsp; Jag jobbat en hel del med Mifare som används i passersystem.&nbsp; Mifare används också i en en massa betallösningar, bland annat Access-korten som används i Stockholms lokaltrafik, Oyster Card i Londons lokaltrafik och (upptäckte jag idag) tio-kortet på Arlanda Express.<br /><br />NfcB - ISO 14443 Type B.&nbsp; En annan radiokodningsstandard som är väldigt lik Type A men lite annorlunda.&nbsp; "Det som är så bra med standarder, alla har en."&nbsp; Den stora fördelen med Type B är att man tydligen kan överföra mer energi till kortet än vad Type A kan, så man kan göra mer intressanta saker i korten med Type B.&nbsp; Det finns en standard som heter iClass som för det mesta använder Type B.<br /><br />NfcV - ISO 15693.&nbsp; Ytterligare en radiokodningstandard för 13.56MHz.&nbsp; Till skillnad från ISO 14443-varianterna så kan den användas på längre avstånd, ända upp till någon meter.&nbsp; Men man får betydligt lägre överföringshastighet, mellan 5-25kilobit/sekund.&nbsp; Så för passersystem där man vill kunna öppna en dörr genom att komma nära den så vill man använda ISO 15693 istället för 14443.&nbsp; Men man har inte tillräckligt med överföringshastighet för att kunna göra speciellt avancerade saker.&nbsp; I iClass så ingår även ISO 15693.<br /><br />NfcF - FeliCa.&nbsp; En standard från Sony i Japan för olika beröringsfria betalkort som också jobbar på 13.56MHz.&nbsp; Ganska lik ISO 14443 Type A/B men lite annorlunda.&nbsp; FeliCa var nästan på väg att bli standardiserad som ISO 14443 Type C men det blev inget.&nbsp; "Det som är så bra med standarder..."&nbsp; Används för kollektivtrafik på en massa ställen i Asien som Bankok och Hong Kong.&nbsp; Singapore EZ-Link använde tydligen Felica förut men har bytt till Mifare nuförtiden.<br /><br />Bara för att vara någorlunda komplett så ska jag väl också nämna att det finns en äldre standard för beröringsfria kort som kallas för "EM Marin" som jobbar på 125kHz.&nbsp; Överföringshastigheten är väldigt låg och det finns nästan ingen säkerhet, men det är robust och kan fungera på flera meters avstånd.&nbsp; Om man har beröringsfria kort i huset där man bor så är det förmodligen EM Marin även om det börjar dyka upp Mifare även där.&nbsp; Vad jag kan se så stödjs inte EM Marin av Android.