---
layout: post
title: DHL och hemmakontor
date: '2011-05-27T17:04:00.000+02:00'
tags: 
modified_time: '2011-05-27T17:04:55.751+02:00'
id: tag:blogger.com,1999:blog-4618495377058807667.post-6136884691726585051
redirect_from: /2011/05/dhl-och-hemmakontor.html
---

Nu blev jag påmind om något som jag hade förträngt.  Jag har lite
elektronik på väg till mig som jag ska jobba med.  Paketet är skickat
med DHL.  Så i morse klockan nio ringde jag DHL för att kolla så att
det inte är något strul eftersom jag jobbar hemifrån och det är en
vanlig hemadress som paketet ska till.  Jag säger att jag satt en lapp
väl synlig på ytterdörren där det står "paket till Weinigel, ring
0706681254" så att det verkligen inte ska bli något strul.

Sen har jag hållt mig hemma hela dan, inte ens gått iväg för att käka
lunch.  Idag klockan fyra hade DHLs trackingsida uppdaterats med
"14:30 Försök till leverans - mottagare var inte hemma" samt "15:26
Leverans planerad efter överenskommelse".  Vilket är ren lögn de har
vare sig varit här eller kontaktat mig och kommit överens om något.

Fast så här brukade det ju fungera när jag jobbade hemifrån förut
också, så fort fraktbolagen märker att det är en adress i en
privatbostad så skiter de i att ens försöka leverera och kommer med
alla möjliga ursäkter och lögner när man ringer och undrar vad de
håller på med.  Jag önskar verkligen att jag kunde fakturera DHL för
förlorad arbetstid när de inte sköter sitt jobb.

Nackdelen med ett hemmakontor som sagt.  Fast det är rätt skönt
annars.

