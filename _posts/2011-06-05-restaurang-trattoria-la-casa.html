---
layout: post
title: Restaurang Trattoria La Casa
date: '2011-06-05T19:17:00.002+02:00'
author: Christer Weinigel
tags:
- restauranger
modified_time: '2011-06-09T13:54:45.559+02:00'
blogger_id: tag:blogger.com,1999:blog-4618495377058807667.post-291887450436599568
blogger_orig_url: http://blog.weinigel.se/2011/06/restaurang-trattoria-la-casa.html
---

I fredags ville jag bjuda ut min mor på födelsedagsmiddag och vi hamnade på Trattoria La Casa som finns på Långholmsgatan i Hornstull precis där Västerbron börjar.&nbsp; Det är en restaurang som jag snubblade in på första gången i vintras.&nbsp; Jag hade egentligen tänkt gå någon annan stans, men där var det fullt, så då kom jag ihåg den där italienaren som jag knallat förbi flera gånger och tänkt ta en titt på.&nbsp; Det jag åt den gången var deras lamm och det är också vad jag rekommenderade åt min mor.<br /><br />Mamma är liten, bara 145 cm lång, och brukar inte äta så mycket, men den här gången så var tallriken helt tom när hon var klar.&nbsp; Det är nog ett så bra betyg som någon maträtt kan få.&nbsp; Sen sa mamma nåt om "världens godaste lamm" också, så jag skulle tro att hon var rätt nöjd.&nbsp; Själv hade jag redan ätit lamm två gånger under veckan, så jag provade på deras pasta med kalvfärs och svamp och tryffelsås och den gick inte av för hackor den heller.<br /><br />Som en bonus så har deras kök öppet till elva på kvällen, så när Jörgen och jag tänkte gå ut och äta för ett tag sen men hade lite dålig koll på klockan så att allt annat hunnit stänga så var verkligen La Casa räddaren i nöden.&nbsp; Jörgen blev proppmätt men kunde ändå inte riktigt lägga ifrån sig gaffeln: "egentligen orkar jag inte, men det är ju så gott!"&nbsp; Så inte nog med att köket har öppettider som passar kvällsmänniskor, det är bra mat också.