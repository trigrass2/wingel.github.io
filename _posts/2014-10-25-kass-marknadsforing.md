---
layout: post
title: Kass marknadsföring
date: '2014-10-25T19:41:00.001+02:00'
author: Christer Weinigel
tags: 
modified_time: '2014-10-25T19:41:23.802+02:00'
blogger_id: tag:blogger.com,1999:blog-4618495377058807667.post-6328127237228606104
permalink: /2014/10/kass-marknadsforing.html
---
Jahopp, nu började jag få mail från netauktion.se igen.  De
håller på med oönskade massutskick av mail med reklam för deras
auktioner.  Det jag tycker är lite roande är att varje mail
avslutas med följande text:

> Denna företagsmarknadsföring har sänts till christer@weinigel.se och är
avsedd för företagsadresser. Marknadsföringslagen tillåter att skicka
marknadsföring till företag - även kallad juridiska personer.

  
Borde inte det ringa en liten varningsklocka hos dem när de måste ursäkta sig
med att det de gör faktiskt inte är olagligt?  Bara den
ursäkten visar ju att de vet att oönskade massutskick av email är just oönskat
eftersom mottagarna inte har bett om det.

  
Sen säger de även att man kan avregistera sig och slippa fler mail från
dem: 

> Önskar du avregistrera dig från framtida utskick, klicka på länken
under.  [Klicka här] för att avregistrera denna adress.

Det är en lögn.  Jag klickade på länken för att av
avregistrera mig för två månader sen i förhoppning om att de faktiskt skulle
hålla sina löften.  Men nej, nu började de skicka mail gen.

  
  
Det är ju verkligen jättebra reklam för ett företag att göra sig ovän med sina
potentiella kunder.  Min reaktion är att skriva upp dem på
listan över företag jag inte vill göra affärer med.  Om de
är så oseriösa att de håller på med spam, oönskade massutskick av mail, och
ljuger om möjligheten att avregistrera sig, hur ska jag då kunna lita på dem
tillräckligt mycket för att göra affärer med dem? Näe.

  
Netauktion i Göteborg är bara ett av många företag som håller på med sånt
här. 

  
Appspotr, även de i Göteborg envisas med att skicka spam lite då och
då.  Varför skulle jag vilja köpa en "företagsapp" av ett
företag som spammar?  Om man måste spamma för att få några
kunder överhuvudtaget så beror det ofta på att produkten inte är speciellt
bra, till exempel så fick deras tjänst en recension i IDGs techworld
["Appspotr - trist verktyg för att göra trista
appar"](http://techworld.idg.se/2.2524/1.525767/appspotr--trist-verktyg-for-
att-gora-trista-appar) - inte så smickrande direkt.  Sen kan
man fråga sig hur mycket service man får av ett företag som inte ens klarar av
av att hantera sin egen hemsida, letar man rätt på
[www.appspotr.com](http://www.appspotr.com/) så är den helt
blank.  Grattis till den som betalt 25 000 kronor för att få
en app av dem och sen behöver uppdatera den, ni slapp nog.

  
Ännu mer tragiskt är att vad jag trodde var seriösa företag som tidningen
Dagens Industri håller på och spammar.  När de spammar så
lägger de sig på samma nivå som företag som säljer spanska solhus,
potensmedicin eller håller på med rena bedrägerier.  De
borde verkligen veta bättre.

  
  

